### Ús del desplegament

Quan entrem a l'opció del menú **Desplegaments** podrem veure tots els que tenim. Ens ho podem organitzar per grups, aules, exàmens, etc.

![14-desplegaments](https://github.com/user-attachments/assets/bb9db626-c72b-4a07-95bd-4ca17325ae83)

Les diferents accions que ens permetrà realitzar són les següents

![15-accions](https://github.com/user-attachments/assets/172d59c0-afb4-4a28-95a9-ffa6f99411ed)

1. El primer botó de color verd, ens permetrà afegir més professorat que pugui gestionar el desplegament.

2. El llapis de color blau permet modificar els paràmetres de l'escriptori que rebrà l'alumnat. Dintre d'uns límits, es poden definir les xarxes, CPUs, tipus d'arrancada, visors, etc.

3. El tercer botó de color lila permet definir els usuaris o grups a qui es podrà mostrar el desplegament.

4. El darrer botó vermell permet eliminar el desplegament.

Per accedir a un desplegament concret, clicarem al seu identificador. Ens trobarem una pantalla similar a aquesta:

![16-desplegament](https://github.com/user-attachments/assets/3ed30eb1-5c0f-4ae2-9d26-5130d199b44b)

Aquí podem visualitzar tot l'alumnat i el grup amb el que treballem.

A la part superior hi trobarem aquestes icones que he numerat per explicar el seu funcionament:

![17-iconesDeploy](https://github.com/user-attachments/assets/8ce4d9b4-89e3-406e-b7f4-5399ab01d2d6)

1. Aquest botó permet aturar tots els escriptoris.

2. Aquest botó permet mostrar o no els escriptoris als usuaris. Com exemple, volem l'atenció de l'alumnat i per aconseguir-ho ocultem els escriptoris o abans de començar una activitat tots els escriptoris són ocults.

3. Aquest botó permet visualitzar el funcionament de tots els escriptoris en el que s'anomena videowall, per poder fer un seguiment del que fa l'alumnat.

4. El botó de descàrrega serviria per facilitar enllaços dels escriptoris en format CSV, personalment no li acabo de trobar gaire sentit però si ho han afegit algú ho podrà necessitar.

5. El botó groc permet regenerar els escriptoris del desplegament, per exemple si faltava afegir algú al desplegament o s'ha de realitzar algún canvi al mateix.

6. El botó verd permet agregar més professorat editor al desplegament, per si és un desplegament compartit.

7. El botó del llapis ens permetrà modificar l'escriptori, canviar nombre de CPUs, agregar o treure RAM, modificar gestor d'arrancada, canviar imatge, etc.

8. Aquest botó permet agregar possibles usuaris que hagin quedat fora de la definició del grup

9. Amb aquest botó podem esborrar el desplegament, ens preguntarà si el porta a la paperera o si l'esborra directament.

10. Darrer botó de la llista, permet accedir a la paperera per esborrar o recuperar desplegaments. És la paperera general, no només mostra desplegaments si no també allò que s'hagi esborrat, per exemple un escriptori.

L'alumnat podrà llavors iniciar l'escriptori i accedir des d'un [visor](https://github.com/llferreres/IsardVDI-SMX-MP0227/blob/main/documentacio/extra-info/e02-Visors.md).
