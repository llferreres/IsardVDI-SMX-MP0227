### Menús de l'aplicació

Un cop accedim a Isard trobarem la zona de treball, on prodrem apreciar el següent menú:
|![02-menu](https://github.com/user-attachments/assets/5e23af07-580c-448d-8b0c-545f92f0e3eb)|
| ------------------ |

Anem a veure per a què s'utilitza cada apartat:
- **Escriptoris**: aquí trobarem les màquines virtuals que podem fer servir a l'aula. Es poden generar des de zero a partir de fitxers ISO o la forma més habitual, utilitzant les plantilles generades pel projecte Isard.
- **Plantilles**: un cop tenim una màquina creada com ens interessa podem distribuir-la amb l'alumnat. Per fer-ho cal generar una plantilla que no és més que una snapshot de la màquina. Un cop creada i distribuïda, **si s'esborra la plantilla tot allò derivat d'aquesta es veurà afectat i s'esborrarà també**
- **Mitjans**: es poden utilitzar ISOs existents al projecte o demanar a l'administrador que intenti pujar-les per poder-ne fer ús
- **Desplegaments**: és la part més interessant ja que permet portar un control més acurat de l'aula, generar proves pràctiques per avaluar, ajudar a l'alumnat a distància, etc.
- **Emmagatzematge**: mostra l'espai ocupat per cada màquina virtual. És important vigilar-ho degut a que hi ha quotes i no ens podem passar de l'espai assignat.
